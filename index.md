---
title: DH Clinics 2017
---

De DH Clinics zijn een initiatief van Lotte Wilms (KB, [@lottewilms](https://twitter.com/lottewilms)), Ben Companjen (UB Leiden, [@bencomp](https://twitter.com/bencomp)) en Michiel Cock (UBVU, [@michielcock](https://twitter.com/michielcock)).

### Wat houdt het programma in?
De DH Clinics is een trainingsprogramma voor bibliotheekmedewerkers om:

1. de basis van digital humanities te leren
2. de relaties met de academische digital humanities gemeenschap te versterken
3. een kennisnetwerk op te bouwen

In het programma brengen we met hulp van de onderzoekers zelf het kennisniveau van de deelnemers omhoog. Door samen te leren hoe de onderzoekers gebruik maken van digitale collecties wordt de bibliotheek de gesprekspartner voor onderzoekers die nog niet zo digitaal vaardig zijn, maar dit wel willen. Met dit traject word je geen programmeur of datacruncher, maar het geeft je wel voldoende kennis om te adviseren en begeleiden bij nieuw DH-onderzoek.

### Hoe werkt het?
Het  programma is opgedeeld in 5 dagen die los van elkaar gevolgd kunnen worden. 's Ochtends worden twee lezingen gegeven; de middag is bedoeld voor workshops waarin we samen aan de slag gaan.

### Voor wie zijn de DH Clinics?
De DH Clinics zijn bedoeld voor informatiespecialisten (zoals conservatoren en vakreferenten) bij universiteits- en onderzoeksbibliotheken en grotere archieven (met een eigen digitale collectie) die weinig kennis hebben van de methoden en technieken in de digital humanities, maar wel graag ondersteuning willen bieden aan studenten en onderzoekers met een interesse in computationele technieken. 

{% include dagen.html %}

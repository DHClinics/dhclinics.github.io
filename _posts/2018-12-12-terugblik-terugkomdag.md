---
title: DH Clinics Terugkomdag - Inspireren om te leren
layout: post
---

# DH Clinics Terugkomdag - Inspireren om te leren

Op dinsdag 20 november 2018 vierden we met (een groot aantal) DH Clinics-deelnemers de Victorine van Schaickfonds Initiatiefprijs die we vorig jaar november in ontvangst mochten nemen. Een keynote, flitspresentaties, inspiratietafels en een panelgesprek vulden de dag met interessante voorbeelden, diepgaande gesprekken en hopelijk vooral heel veel inspiratie. Alle tweets over de dag zijn terug te vinden onder de hashtag [#dhclinics](https://twitter.com/search?f=tweets&vertical=default&q=%23dhclinics&src=typd).

## Keynote van Micah Vandegrift

We hadden het geluk dat Open Knowledge Librarian [Micah Vandegrift](https://www.lib.ncsu.edu/staff/mlvandeg) een aantal maanden in Nederland onderzoek doet met een Fullbright-Schuman Innovation Scholarship. Micah is de afgelopen jaren in Florida actief geweest als Digital Humanities Librarian en deelde met ons zijn verhaal. Wat vooral aansloeg was de aandacht die hij gaf aan de teams waar hij mee werkte. Een interdisciplinair team met verschillende achtergronden werkt wat hem betreft het beste in digital humanities (or scholarship)-projecten. Micah’s slides volgen. 

<blockquote class="twitter-tweet" data-lang="en"><p lang="en" dir="ltr">‘Digital Scholarship. We don’t speak about Digital Humanities at a STEM university like NC State.’ <a href="https://twitter.com/micahvandegrift?ref_src=twsrc%5Etfw">@micahvandegrift</a> <a href="https://twitter.com/hashtag/dhclinics?src=hash&amp;ref_src=twsrc%5Etfw">#dhclinics</a> <a href="https://t.co/98ovWxgvzP">pic.twitter.com/98ovWxgvzP</a></p>&mdash; Saskia Scheltjens (@saschel) <a href="https://twitter.com/saschel/status/1064823964462129152?ref_src=twsrc%5Etfw">November 20, 2018</a></blockquote>


## Presentaties ter inspiratie

Omdat we de dag wilden gebruiken om anderen te inspireren over de mogelijkheden presenteerden we onze eigen bibliotheken en wat wij doen met digital humanities. [Ben Companjen](https://www.universiteitleiden.nl/medewerkers/ben-companjen) startte de sessie met een uitleg over hoe de UB Leiden werkt met IIIF. Zijn verhaal werd gevolgd door [Maurice de Kleijn](https://spinlab.vu.nl/staff/maurice-de-kleijn/) van het SPINlab aan de VU die liet zien wat er gebeurt met Geoplaza, een samenwerking met de UB VU. Uiteindelijk sloot [Lotte Wilms](http://lab.kb.nl/person/lotte-wilms) af met een presentatie over het [werk van de KB rondom automatische metadata](https://doi.org/10.5281/zenodo.2222906). Lees je dit omdat je niet bij de terugkomdag kon zijn? Deze presentaties worden nogmaals herhaald bij het congres Smart Humanity op 13 december, dus komt allen!

<blockquote class="twitter-tweet" data-lang="en"><p lang="en" dir="ltr">Define your users when you develop a service says <a href="https://twitter.com/MauricedeKleijn?ref_src=twsrc%5Etfw">@MauricedeKleijn</a>. <a href="https://twitter.com/hashtag/gis?src=hash&amp;ref_src=twsrc%5Etfw">#gis</a> portals are about people, so start there. <a href="https://twitter.com/hashtag/dhclinics?src=hash&amp;ref_src=twsrc%5Etfw">#dhclinics</a> <a href="https://t.co/yCxwbwsbsC">pic.twitter.com/yCxwbwsbsC</a></p>&mdash; Lotte Wilms (@Lottewilms) <a href="https://twitter.com/Lottewilms/status/1064836584355311621?ref_src=twsrc%5Etfw">November 20, 2018</a></blockquote>


## Flitspresentaties

Ook andere bibliotheken zijn actief in de digital humanities en daarom vertelden [Arja Firet](https://www.uu.nl/medewerkers/AKFiret) en [Jan de Boer](https://www.uu.nl/medewerkers/JdeBoer) van de UB Utrecht wat zij doen. Arja liet [EDPOP](https://edpop.wp.hum.uu.nl/) zien, een DH-project waar de bibliotheek bij betrokken is als partner. Jan vertelde op zijn beurt over een [special interest group Text Mining](https://www.uu.nl/en/research/utrecht-applied-data-science/special-interest-group-text-mining) die hij samen met een geesteswetenschapper runt. Als laatste liet [Saskia Scheltjens](https://twitter.com/saschel) ons zien [wat zij leerde van het BL Labs Symposium]({{ site.baseurl }}/assets/presentations/DHClinics20181120_SaskiaScheltjens.pdf) dat ze had bezocht en deelde met ons de vragen en zorgen rondom duurzaamheid van DH-initiatieven die daar werden geuit.

<blockquote class="twitter-tweet" data-lang="en"><p lang="nl" dir="ltr">De ⁦<a href="https://twitter.com/UniUtrechtLib?ref_src=twsrc%5Etfw">@UniUtrechtLib</a>⁩ werkte mee aan digital humanities project. Hier de lessons learned danwel gewenste veranderingen  <a href="https://twitter.com/hashtag/dhclinics?src=hash&amp;ref_src=twsrc%5Etfw">#dhclinics</a> <a href="https://t.co/TdEuS053Rc">pic.twitter.com/TdEuS053Rc</a></p>&mdash; Marjo Bakker (@mjgbakker) <a href="https://twitter.com/mjgbakker/status/1064846845493604352?ref_src=twsrc%5Etfw">November 20, 2018</a></blockquote>


## Inspiratietafels

Na de lunch gingen we in gesprek met elkaar aan de inspiratietafels. Elk hoofdonderwerp dat we ‘s ochtends bespraken had een eigen tafel met daaraan een expert. De deelnemers konden dus plaatsnemen aan een tafel over <abbr title="geospatial information systems">GIS</abbr>, <abbr title="International Image Interoperability Framework">IIIF</abbr>, automatische metadata of digital humanities in de bibliotheek om zo in gesprek te gaan met een expert en een aantal collega’s. Geanimeerde gesprekken volgden over de rol van de bibliotheek, verschillende situaties in instellingen en de behoeften van de gebruikers. 

## Panelgesprek DH in de bibliotheek

We sloten de dag af met een door Michiel Cock begeleid panelgesprek met een aantal (plaatsvervangend) bibliotheekdirecteuren: [Marco de Niet](https://www.universiteitleiden.nl/medewerkers/marco-de-niet/) (UB Leiden), [Ingrid Wijk](https://www.maastrichtuniversity.nl/nl/i.wijk) (UB Maastricht), [Maria Heijne](https://www.uva.nl/profiel/h/e/m.a.m.heijne/m.a.m.heijne.html) (UB HvA/UvA) en Saskia Scheltjens (Rijksmuseum). Verschillende onderwerpen passeerden de revue, zoals DH-trainingen voor studenten door bibliotheekmedewerkers, verantwoordelijkheden van bibliotheken tegenover faculteiten, duurzame funding en hoe we verder gaan. 

## Uitkomsten panelgesprek

Het bleek dat er bij alle bibliotheek wel de wens is om stappen te zetten in digital humanities, maar dat het lastig is om voldoende kennis te vergaren en dat niet altijd duidelijk is wat het doel is van de bibliotheek op dit gebied. Landelijk samenwerken en tegelijk rekening houden met de ‘couleur locale’, verbindingen leggen met informatievaardigheden en <abbr title="research data management">RDM</abbr>, laten zien wat er allemaal gebeurt, niet zelf een DH-expert willen worden maar wel je eigen expertise zelfbewust inzetten waren gedeelde inzichten uit het panel en het publiek.

<blockquote class="twitter-tweet" data-lang="en"><p lang="en" dir="ltr">The best panel sessions are those that stick in mind. Well organised &amp; good discussion in panel &amp; audience about Digital Humanities vs Digital Scholarship, responsibilities of library vs faculties, funding, services &amp; organisation. Looking forward to next <a href="https://twitter.com/hashtag/UKB?src=hash&amp;ref_src=twsrc%5Etfw">#UKB</a> steps  <a href="https://twitter.com/hashtag/dhclinics?src=hash&amp;ref_src=twsrc%5Etfw">#dhclinics</a>! <a href="https://t.co/j9UzjDjOaS">https://t.co/j9UzjDjOaS</a></p>&mdash; Ingrid Wijk (@WijkIngrid) <a href="https://twitter.com/WijkIngrid/status/1064959191364833280?ref_src=twsrc%5Etfw">November 20, 2018</a></blockquote>
<script async src="https://platform.twitter.com/widgets.js" charset="utf-8"></script>


## Toekomst

We hopen dat de dag veel inspiratie bood aan bibliotheekmedewerkers en inzicht heeft gebracht in wat er mogelijk is met DH en verwante technieken in de bibliotheek. Er leven nog veel vragen over wat de rol van de bibliotheek zou kunnen zijn hierin, dus ons doel is nog niet helemaal bereikt, maar we hopen wel te hebben bijgedragen aan het op gang brengen van de gesprekken. We dragen het stokje nu over aan de UKB-werkgroep Digital Humanities van waaruit we verder werken aan vraagstukken rondom DH en bibliotheken. 
